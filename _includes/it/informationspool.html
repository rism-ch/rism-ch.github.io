<h3>
    'Informationspool' – repertorio dei compositori svizzeri del XIX secolo
</h3>
<p>
    Il progetto 'Informationspool' - repertorio dei compositori svizzeri del XIX secolo è stato avviato nel settembre 2008. Il progetto, sviluppato in collaborazione con la Fonoteca Nazionale Svizzera, si propone di raccogliere risorse differenti intorno a un progetto di digitalizzazione. Il progetto prevede la digitalizzazione e la pubblicazione in rete di circa 500 fonti musicali di particolare importanza per la produzione musicale in Svizzera, soprattutto del XIX secolo, con l'aggiunta di link a registrazioni sonore della Fonoteca, e la descrizione dettagliata delle fonti secondo i criteri del RISM Svizzera. Nei limiti del possibile, il progetto comprende anche link a risorse biografiche.
</p>
<p>
    Alla fine del 2012 sono stati pubblicati i primi risultati. Questo primo gruppo comprende circa 75 titoli che appaiono di particolare interesse da diversi punti di vista. Per metà si tratta di manoscritti autografi del compositore o arrangiatore, altri sono in parte autografi o copie contemporanee. Tutte le scansioni sono state collegate ad almeno una registrazione audio. Le fonti presentano una vasta gamma di generi e organici, dal coro maschile a cappella (la versione originale del Salmo svizzero di Alberik Zwyssig, <a href="http://www.rism-ch.org/catalog/00000400101506">CH-E, 681,11</a>) al concerto romantico per pianoforte e orchestra (di Hermann Goetz, <a href="http://www.rism-ch.org/catalog/00000402001223">CH-W, Dep.MK 232</a>). Per quasi tutti i compositori, è stato inserito nel database un link al relativo articolo biografico nel <a href="http://www.hls-dhs-dss.ch/i/home" target="_blank">Dizionario storico della Svizzera</a>.
</p>
<p>
    Le fonti digitalizzate sono conservate in dieci diversi archivi e biblioteche svizzeri. Essi sono distribuiti geograficamente da est (<a href="http://www.kb.sg.ch/" target="_blank">San Gallo, Vadiana</a> e <a href="http://www.dommusik-sg.ch/" target="_blank">archivio del coro del Duomo</a>) a ovest (<a href="http://biblio.hemu-cl.ch/" target="_blank">Conservatorio di Losanna</a> e <a href="http://www.bcu-lausanne.ch/" target="_blank">Biblioteca cantonale e universitaria</a>). Sono rappresentati tanto le biblioteche delle istituzioni religiose (<a href="http://www.kloster-einsiedeln.ch/?id=153" target="_blank">il monastero di Einsiedeln</a> e la <a href="http://www.stiftberomuenster.ch/musikbibliothek/" target="_blank">collegiata di Beromünster</a>) quanto le biblioteche cantonali e universitarie (la <a href="http://www.zbsolothurn.ch/" target="_blank">Biblioteca cantonale</a> di Soletta, la <a href="http://www.zhbluzern.ch/" target="_blank">Biblioteca centrale e universitaria</a> di Lucerna).</p>
<p>
    In alcuni casi, diverse interpretazioni della stessa opera sono presenti nelle collezioni del Fonoteca. È stata fatta una selezione per presentare al pubblico una vasta gamma di possibili interpretazioni. (Per una lista completa delle registrazioni disponibili, si prega di consultare il <a href="http://www.fonoteca.ch/green/dbSimpleSearch_it.htm" target="_blank">catalogo online</a> della Fonoteca). Per esempio, le immagini scansionate dell'autografo del Salmo svizzero (nella Biblioteca nazionale svizzera di Berna) sono collegate a cinque arrangiamenti della semplice frase originale. È possibile ascoltare una versione per solista e pianoforte, per coro, per banda - le più antiche in registrazioni storiche dell'epoca della gommalacca. Inoltre, un arrangiamento per orchestra sinfonica e coro, sotto la direzione nientemeno che di Herbert von Karajan; e le versioni 'alla maniera di ...' del pianista Jean-Jacques Hauser. (Si noti che la versione audio è ripresa direttamente dalla Fonoteca Nazionale a Lugano, il che significa che gli utenti devono visitare le stazioni di ascolto dedicate).
</p>
<p>
    Per questo progetto, RISM Svizzera ha stabilito una collaborazione con il laboratorio Distributed Digital Music Archives and Libraries (DDMAL) dell'Università McGill di Montreal diretto dal Prof. Ichiro Fujinaga. In particolare, uno strumento di visualizzazione delle fonti, <a href="http://ddmal.github.io/diva.js/" target="_blank">diva.js</a>, è stato concepito nell'ambito di questo progetto e in seguito sviluppato ulteriormente come open-source dal DDMAL alla McGill.
</p>
<p>
    Partner del progetto:
</p>

{% include common/informationspool-logos.html %}
