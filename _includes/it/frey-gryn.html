<h3>
    Frammenti musicali nelle rilegature della biblioteca dell'Istituto Frey-Gryn
</h3>

<p>
    Nella originaria collezione della biblioteca Frey-Gryn a Basilea, risalente al 1747, sono stati utilizzati come rilegature dei frammenti pergamenacei contenenti notazione musicale. Questi sono stati catalogati nella banca-dati RISM in un progetto lanciato nel 2012. Il progetto è frutto di una collaborazione tra il seminario di musicologia dell'Università di Basilea, RISM Svizzera, l'Istituto Frey-Gryn e la biblioteca universitaria di Basilea. Fra i circa 1200 volumi rilegati in pergamena o mezza pergamena sono stati identificati 17 volumi con notazione musicale (compreso un volume tra le acquisizioni più recenti). In una fase successiva, è stata esaminata quella parte della collezione che si trova in deposito nel magazzino della biblioteca universitaria di Basilea (circa 8500 volumi). Tra questi sono stati rintracciati e catalogati nella banca-dati RISM 124 frammenti di notazione musicale. Attualmente le corrispondenti rilegature vengono digitalizzate nella biblioteca universitaria di Basilea. In seguito, le immagini saranno collegate alle voci del catalogo, così da permettere agli utenti e alle utenti di accedere tanto ai metadati che alle riproduzioni delle fonti stesse.
</p>

<p>
    La descrizione di tali frammenti è rilevante per la ricerca musicologica. D'un lato, sotto certe premesse è possibile ricostruire in parte una biblioteca non più esistente. Dopo la Riforma, i libri liturgici dei conventi cattolici soppressi nella città di Basilea sono infatti stati riutilizzati dai numerosi librai come materiale per le rilegature. Dall'altro lato, si possono così esaminare anche le direttrici di trasmissione del repertorio.
</p>
    Contatto: <a href="/contact.html">Claudio Bacciagaluppi</a>
</p>
