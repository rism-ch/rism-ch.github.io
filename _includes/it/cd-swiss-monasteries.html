<h3>
    CD - Monasteri Svizzeri
</h3>
<p>
    L&rsquo;idea di produrre un CD per RISM &egrave; un desiderio di lunga data e nel 2009 &egrave; stato finalmente possibile realizzarlo.
</p>
<p>
    Ad eccezione del Magnificat di Anselm Schubiger &ndash; un contrafactum su estratti da &bdquo;Le nozze di Figaro&ldquo; di Mozart &ndash; ci si &egrave; valsi di incisioni realizzate nell&rsquo;&Eacute;glise du Coll&egrave;ge Saint-Michel nel 2008. Ne sono interpreti, sotto la direzione di Johannes Strobl, l&rsquo;orchestra Capriccio Basel, specializzata in musica antica, la Cappella Murensis, nonch&eacute; alcuni cantanti solisti specializzati in musica sacra.
</p>
<p>
    Il CD contiene in particolare opere liturgiche del Settecento: due composizioni di Giovanni Battista Sammartini (1701-1775), il Miserere e il Beatus vir (quest&rsquo;ultimo pure un contrafactum), opere giunte in tempi brevi al convento filiale di Bellinzona e di l&igrave; attraverso le Alpi al convento madre di Einsiedeln. Vi sono poi due composizioni originali provenienti dal monastero stesso che danno testimonianza dell&rsquo;intensa vita musicale nell&rsquo;abbazia benedettina di Einsiedeln. Le due opere, rispettivamente di P. Gerold Brandenberg (1729-1795) e di P. Marian M&uuml;ller (1724-1780), vennero composte appositamente per la festa dell&rsquo;Engelweihe (commemorazione della &quot;dedicazione angelica&quot; della cappella della Madonna), ancora oggi importante e celebrata con gioia a Einsiedeln. Conclude il CD il Magnificat di Schubiger, precedentemente menzionato, registrato in occasione del concerto per la riunione internazionale del RISM nel quadro del convegno dell&rsquo;IMS nel 2007.
</p>

<h4>
    Articoli della stampa
</h4>

{% include common/cd-swiss-monasteries-press.html %}
    