<h3>
    CD - Monasteri Svizzeri
</h3>
<p>
    L’idea di produrre un CD per RISM è un desiderio di lunga data e nel 2009 è stato finalmente possibile realizzarlo.
</p>
<p>
    Ad eccezione del Magnificat di Anselm Schubiger – un contrafactum su estratti da „Le nozze di Figaro“ di Mozart – ci si è valsi di incisioni realizzate nell’Église du Collège Saint-Michel nel 2008. Ne sono interpreti, sotto la direzione di Johannes Strobl, l’orchestra Capriccio Basel, specializzata in musica antica, la Cappella Murensis, nonché alcuni cantanti solisti specializzati in musica sacra.
</p>
<p>
    Il CD contiene in particolare opere liturgiche del Settecento: due composizioni di Giovanni Battista Sammartini (1701-1775), il Miserere e il Beatus vir (quest’ultimo pure un contrafactum), opere giunte in tempi brevi al convento filiale di Bellinzona e di lì attraverso le Alpi al convento madre di Einsiedeln. Vi sono poi due composizioni originali provenienti dal monastero stesso che danno testimonianza dell’intensa vita musicale nell’abbazia benedettina di Einsiedeln. Le due opere, rispettivamente di P. Gerold Brandenberg (1729-1795) e di P. Marian Müller (1724-1780), vennero composte appositamente per la festa dell’Engelweihe (commemorazione della "dedicazione angelica" della cappella della Madonna), ancora oggi importante e celebrata con gioia a Einsiedeln. Conclude il CD il Magnificat di Schubiger, precedentemente menzionato, registrato in occasione del concerto per la riunione internazionale del RISM nel quadro del convegno dell’IMS nel 2007.
</p>

<h4>
    Articoli della stampa
</h4>

{% include common/cd-swiss-monasteries-press.html %}
    