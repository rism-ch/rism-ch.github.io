<h3>
    Divulgazione
</h3>
<p>
    Familiarizzare studenti di musica e di musicologia con l'attività di RISM è una delle principali preoccupazioni dell'Ufficio svizzero. I collaboratori organizzano a tal fine conferenze di informazione e corsi universitari.
</p>
<h4>
    Corso presso l'Università di Basilea
</h4>
<p>
    Nel semestre d'autunno 2014, Claudio Bacciagaluppi ha tenuto per conto di RISM un corso all'Università di Basilea dal titolo "Fonti antiche, nuovi media: RISM e l'editoria musicale digitale, con esempi 1550-1700". Il corso ha presentato le opportunità e le sfide derivanti dall'applicazione delle tecnologie digitali nel campo della editoria e della bibliografia musicali. Le attività di RISM Svizzera hanno servito come guida. Una introduzione al problema (Digital Humanities, edizioni musicali digitali, i database RISM) è stata seguita dalla presentazione di diversi casi esemplari dei secoli XVI e XVII. Cinque doppie lezioni sono state condotte da altri collaboratori di RISM Svizzera. Un'escursione alla libreria musicale del convento di Einsiedeln, sotto la guida di P. Lukas Helg OSB, ha completato il corso.
</p>
<h4>
    Corso presso l'Università di Berna
</h4>
<p>
Sotto la direzione della Prof.ssa Dr. Cristina Urchueguía, un corso dal titolo "Il lavoro con fonti musicali svizzere" si è svolto nel semestre autunnale 2011 presso l'Università di Berna. L'esercitazione ha permesso agli studenti, sotto la guida del personale dell'ufficio RISM (Claudio Bacciagaluppi, Laurent Pugin, Yvonne Peters, Nicola Schneider), di conoscere sistematicamente le singole fasi del lavoro di catalogazione, discuterle e metterle in pratica. Come materiale di studio sono stati utilizzati esempi di casi reali, vale a dire fonti realmente esistenti. Lo scopo dell'esercizio è stato di insegnare conoscenze di base e in parte approfondite circa le prestazioni dei cataloghi musicologici. I cataloghi sono a volte difficili da leggere e ingombranti, ma sono un deposito inesauribile di opere sconosciute, nuove ed entusiasmanti, che possono ampliare in modo determinante la nostra visuale sulla storia della musica. Durante un'escursione, P. Lukas Helg ha guidato gli studenti attraverso la libreria musicale del convento di Einsiedeln.
</p>