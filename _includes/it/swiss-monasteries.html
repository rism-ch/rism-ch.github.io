<h3>
    Musica dei Monasteri Svizzeri
</h3>
<p>
    Nel settembre 2005 il Fondo Nazionale Svizzero per la Ricerca Scientifica ha stanziato un importante finanziamento al progetto di ricerca Musica dei monasteri svizzeri proposto dalla <a href="http://www.unifr.ch/musicologie/" target="_blank">cattedra di Musicologia dell&rsquo;Universit&agrave; di Friburgo</a> diretta da Luca Zoppelli, in collaborazione con l&rsquo;Ufficio svizzero del RISM, la Societ&agrave; Svizzera di Musicologia, la Fonoteca Nazionale Svizzera (Lugano) e un comitato scientifico internazionale. Scopo del progetto &egrave; riconoscere, studiare e spiegare nel loro contesto storico e liturgico, nonch&eacute; di rendere finalmente accessibile agli studiosi e ai musicisti un numero importante di documenti musicali del XVII, XVIII e XIX secolo conservati nelle biblioteche dei monasteri della Svizzera.
</p>
<p>
    Questo vasto patrimonio, che conta documenti di valore musicale insospettabile, &egrave; rimasto quasi totalmente sconosciuto fino ad oggi. Il progetto si propone quindi di studiare e svelare alla conoscenza generale un campo di ricerca in gran parte ancora inesplorato.
</p>
<p>
    La ricerca in tale ambito &egrave; gi&agrave; a buon punto: lo attestano le edizioni critiche di composizioni selezionate pubblicate sino ad oggi. Con la catalogazione dei fondi musicali dei monasteri di Einsiedeln, Engelberg, Disentis, M&uuml;stair e Neu St. Johann, della collegiata di Berom&uuml;nster e dell&rsquo;abbazia delle suore benedettine di St. Andreas a Sarnen (fondo parziale) l&rsquo;Ufficio svizzero del RISM ha condotto decisivi lavori preliminari nel rendere disponibili le fonti. Grazie a questo lavoro, sappiamo che tali biblioteche possiedono oggi un&rsquo;imponente quantit&agrave; di fonti musicali manoscritte e a stampa, spesso in parti separate, provenienti dai secoli XVII, XVIII e XIX. Lo studio e la trascrizione di un certo numero di partiture di questo corpus presentano molteplici ragioni d&rsquo;interesse:
</p>
<ul>
    <li>si evidenzia la particolarit&agrave; delle musiche scritte per le liturgie locali specifiche, quali ad esempio le musiche &laquo;angeliche&raquo; composte per la festa della Engelweihe (commemorazione della &quot;dedicazione angelica&quot; della cappella della Madonna) a Einsiedeln,
    </li>
    <li>si permette una panoramica della storia della stampa musicale in certi centri della Svizzera: ad esempio le raccolte op. I e op. II del padre Johannes Evangelista Schreiber (1716-1800), monaco a Sankt Urban, sono pubblicate dall&rsquo;editore Hautt a Friburgo nel 1747 e 1749, mentre l&rsquo;op. III dalle edizioni del monastero di San Gallo,
    </li>
    <li>viene svelata la presenza di composizioni di autori &laquo;esterni&raquo; di grande valore, come nel caso delle messe composte da Hans Huber (1852-1921) per l&rsquo;abbazia di Einsiedeln,
    </li>
    <li>si scopre infine che molte partiture sono degli unica di grandissimo valore storico e estetico, quale ad esempio la musica sacra di Giovanni Battista Sammartini (c. 1700-1775), le cui fonti si trovano quasi integralmente a Einsiedeln.
    </li>
</ul>
<div style="float: right; margin: 5px 0px 30px 30px;" class="hidden-xs">
    <img src="/images/rism_ch/kunzelmann.jpg" alt="kunzelmann">
</div>
<p>
    La situazione odierna della ricerca evidenzia soprattutto la mancanza quasi assoluta di edizioni musicali. Per questa ragione, una delle priorit&agrave; del progetto &egrave; la pubblicazione di testi musicali. In base ai cataloghi dell&rsquo;Ufficio svizzero del RISM, un comitato editoriale seleziona le musiche pi&ugrave; interessanti che saranno trascritte in partitura secondo i criteri filologici appropriati, situate nel loro quadro stilistico, storico e liturgico, e pubblicate con un&rsquo;introduzione storico-critica dettagliata e un commento critico. Queste partiture verranno pubblicate nel quadro di una serie di monumenti musicali della Societ&agrave; Svizzera di Musicologia, presieduta all'epoca da Therese Bruggisser-Lanker.
</p>
<h4>
    Volumi pubblicati finora:
</h4>

<a target="_blank" href="http://www.smg-ssm.ch/smg/Forschung-Publikationen/Editionen/Musik-aus-Schweizer-Kloestern.html">Editionsreihe "Musik aus Schweizer Kl√∂stern"</a>

<h4>
    Articolo della stampa
</h4>

{% include common/swiss-monasteries-press.html %}