<h3>
    Printed Sacred Music Database
</h3>
<p>
    La raccolta di informazioni esaurienti sulle edizioni a stampa di musica sacra è un desiderio della comunità musicologica da vari decenni. Una simile raccolta di informazioni è di importanza eccezionale per la bibliografia musicale in genere, ma in particolare nel XVII secolo, quando l'industria tipografica produce essenzialmente opere sacre. Lo scopo della presente banca-dati è di documentare la musica sacra stampata in Europa nel periodo 1500-1800. Nasce dai dati raccolti nella ‘Bibliografia della musica sacra pubblicata in Italia fra il 1500 e il 1725 circa’ (Venezia, Fondazione Cini). Le edizioni conservate di musica cattolica pubblicate in Svizzera fino al 1800 e le edizioni di repertorio paragonabile circolate nella regione alpina sono state immesse nella banca-dati all'interno di un progetto di ricerca. Il progetto si è svolto tra il 2010 e il 2013, ed è stato realizzato dall'istituto di musicologia dell'Università di Friborgo e da RISM Svizzera con il sostegno del Fondo nazionale svizzero per la ricerca scientifica. I dati sono stati confrontati con gli strumenti bibliografici esistenti, come RISM A/I e B/I. La banca-dati è compatibile con il sistema di catalogazione RISM sulla base del formato di meta-dati MarcXML. Contiene anche gli incipit testuali e musicali (in codice DARMS) delle opere stampate. Oltre alle indicazioni bibliografiche, contiene anche materiale testuale supplementare estratto dai documenti (frontespizi, dediche, poesie elogiative, avvisi al lettore, imprimatur, indici e colofoni). Le informazioni supplementari aiutano a palesare la rete di mecenatismi e le strategie di mercato che univano i dedicatari, gli stampatori e i librai, per comparare questi dati con la diffusione del repertorio musicale.
</p>
