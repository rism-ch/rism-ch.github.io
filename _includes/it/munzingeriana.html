<h4>
    Biblioteca centrale di Soletta / Archivio della città di Olten
</h4>
<p>
    Nel 2013, i fondi musicali conservati nell'Archivio della città di Olten sono stati trasferiti nella Biblioteca centrale di Soletta, e in quest'occasione sono stati consegnati provvisoriamente all'ufficio svizzero del RISM per una catalogazione integrale. Una prima parte dei fondi comprende i lasciti dei fratelli solettesi Karl ed Edgar Munzinger, così come del loro omonimo Eduard Munzinger. La loro catalogazione si colloca all'interno del più vasto progetto "Repertorio dei compositori svizzeri dell'Ottocento". La seconda parte, catalogata all'interno di un progetto specifico, contiene i lasciti di altri membri della famiglia Munzinger, cioè del padre di Eduard, Viktor, del fratello di questo, Ulrich, e del figlio di Ulrich, Emil. Un piccolo numero di fonti scaturisce dalla penna di Walter Weinmann, un tempo direttore della corale di Olten.
</p>
<p>
    La famiglia Munzinger era nel XIX secolo tra le più importanti famiglie di Soletta dal punto di vista culturale e politico. Josef, il fratello di Ulrich, era ad esempio uno dei primi consiglieri federali eletti nel 1848. Mentre i musicisti della generazione più anziana erano dilettanti (Viktor era un medico, Ulrich un commerciante), i membri della generazione più giovane, eccetto Emil, studiano tutti al conservatorio di Lipsia. Le loro attività musicali in Svizzera hanno una rilevanza sovraregionale. La loro partecipazione a diverse corali in particolare ha influenzato in maniera duratura il movimento corale svizzero. Di conseguenza, nei lasciti si trovano in primo luogo composizioni vocali, tanto sacre (messe, mottetti) che profane. Tra queste, accanto ai lieder con accompagnamento di pianoforte, spiccano i cori maschili. Ne danno ampia testimonianza i contributi alle feste corali cantonali. In misura minore si trovano opere cameristiche, arrangiamenti e copie di composizioni altrui. Opere ambiziose e per un organico vasto si trovano soprattutto tra i lavori di Eduard Munzinger, che tra l'altro ha composto un'opera e vari oratori.
</p>
 <h4>
        Contatto
    </h4>
    <p>
    Hans Braun<br/>
    Zentralbibliothek Solothurn<br/>
    Bielstrasse 39<br/>
    CH-4502 Solothurn<br/>
    Tel: +41 (0) 32 627 62 14<br/>
    e-mail: <a href="mailto:musikabteilung@zbsolothurn.ch">musikabteilung@zbsolothurn.ch</a>
</p>
